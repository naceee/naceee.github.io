Katera je tvoja najpogostejša uvrstitev in zakaj? Ob gledanju raznoraznih statistik ne smemo pozabiti, da gre le za igro, ki jo igramo včasih bolj, včasih manj resno katere rezultat je zelo odvisen od odločitev vseh igralcev in sreče s kartami. Ni važno samo, ali dobiš dobre karte, ampak tudi kdaj jih dobiš. Če pred zadnjo igro za vsemi zaostajaš za več tisoč točk, ti tudi karte za napovedanega valata ne pomagajo več. Če je drugi igralec pripravljen it odprtega berača, predstavljajo odlične karte v tvoji roki le veliko oviro do končne zmage.
